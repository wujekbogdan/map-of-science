<h1>Fotonika</h1>
<p>
  Fotonika to poważniejsza zabawa światłem - trochę jak elektronika to
  poważniejsza zabawa elektronami.
</p>
<p>
  Pomyśl o tym w ten sposób. Jeżeli po prostu przepuszczasz prąd przez żarówkę,
  to bawisz się elektronami na poziomie podstawowym. Powiedzielibyśmy, że to, co
  robisz, to po prostu <i>elektryka</i>: duże porcje prądu, wysyłane byle jak,
  byle świeciło. Kiedy zaczynasz spinać ze sobą rozmaite tranzystory, rezystory,
  kondensatory i diody, zaczyna się zabawa na wyższym poziomie. Zaczyna cię
  interesować, ile dokładnie prądu przepłynie tym albo innym obwodem, może
  zaczynają pojawiać się jakieś sygnały? To znak, że wkraczasz w tajemny świat
  <i>elektroniki</i>. W pierwszym, grubym uproszczeniu, elektryka zajmuje się
  <i>prądem</i>, a elektronika - <i>elektronami</i>.
</p>
<p>
  To samo możesz zrobić ze światłem. Jeżeli po prostu włączasz latarkę i
  świecisz nią w lustro, albo skupiasz ją przy pomocy soczewki, to bawisz się
  światłem na poziomie podstawowym. Pewnie wiesz, że światło składa się tak
  naprawdę z małych porcji zwanych fotonami, ale przecież nie musisz o tym
  myśleć, kiedy zbliżasz lupę do oka. To znak, że pozostajesz na skromnym
  poziomie <i>optyki</i>. Światłem można jednak bawić się znacznie bardziej
  precyzyjnie! Możesz przecież operować coraz mniejszymi porcjami światła, a
  wtedy prędzej czy później zaczną do ciebie "gadać" fotony. Możesz sobie
  zażyczyć, żeby twoje światło wędrowało po ściśle określonym kanale, który
  możesz na przykład nazwać <i>światłowód</i>. A może chciałbyś szybciutko
  włączać i wyłącząć swoje światło, żeby nim mrugać? A może chciałbyś, żeby
  twoje światło było o ściśle określonym kolorze, i będziesz montował rozmaite
  filtry, żeby do tego doprowadzić? To znak, że wkraczasz w świat
  <i>fotoniki</i>. I znowu, w grubym uproszczeniu: optyka zajmuje się
  <i>światłem</i>, a fotonika - <i>fotonami</i>.
</p>
<p>bla bla</p>
